CAPVT ΙΙ 79

reliqui non satis curarunt, ut non temere nullamque ob
causam in alterum eum sermonem in mediis sententiis cre·
damus transiluisse, sed quocunque modo rem ipsam magis
poeticum colorem adipisci necesse esse, ut haec mutatio
locum habere possit.

Breuissime denique quaestionem denariis metris sese
excipientibus absoluam. Nam potuisse hoc quoque Varro-
nem sibi concedere, quod recte Kochius l. c. agnouit, Petroni
iterum ratio docet, qui c. 5 choliambis hexametros et c. 109
distichis elegiacis hendecasyllabos subiecit. Sed exempla
extant pauca. Nolo saltem π. ἐξαγ. IV cum Ribbeckio cre-
ticos hacchiosque inter se iungere, quod quidem Parm.
Iv-IX factum uidetur, u. p. 863 deinde Eumen. XLVIII
octonarium iambicum trochaicus sequitur uersus. Septenarii
porro et octonarii uersus trochaici ita fortasse Bim. XI·-
XIII iuncti sunt, ut septenarius clausulae munere funga-
tur3 sed Eum. I—III promiscue positi esse uidentur. Epo-
dos autem ante Horatium iam eum scripsisse, quod e
Marcip. II Meinekius (diar. antiq. litt. 1845 p- 739 et praef.
ad Horat. p. XXXVIII) suspicatur, cum eius fragmenti uer·
sus alter, qui quattuor iambis constat, pars tantum senarii
Ι esse possit„ nonsatis certum uidetur3 nec tamen omnino
eum L. Muellero p. 413 reprobandum inposta, quem a me-
tricis nouationibus non abstinuisse infra docebo quemque
res similes, anapaestica dico systemata paroemiacis clausa
rhea. σ. IV, Κοσμοτ.. VIII adhibuisse et seriem iambico-
rum dactylico (ut Diog. [L. VI 100) exitu Eum. XXXIX,
XLII clausisse (hoc adde L. Muellero p. 114) uerisimile est.

Tandem igitur disputationem meam ad finem perduxi,
qua ostendi inter fragmenta saturarum circiter quingenta
'nonaginta poesi adtribuenda esse circiter ducenta quadra-
ginta, reliqua pedestria esse. Sed et hoc in fine repeto,

signa poeticae compositionis me in singulis fragmentis,
cum poeticam omnino indolem demonstrare contentus essem,
non omnia enumerasse, iterumque confiteor quod initio
dixi, in singulis me potuisse errare,'quare si inter pedestria
reliqui, quae certas ob causas poetica esse mihi monstra· ·
bitur, libentissime equidem edocebor.

 

